5

tamen haec ut mihi quidem videtur, a simplicitate, quae ora-
toris est propria, non aliena.

Brevis eorum, quae oratione continentur, expositio haec
fere est. Philoni quum senatorii muneris candidatum se pro-
fessus esset, sorte evenit, ut quem optaret exitum studiis
ejus contingeret. Priusquam tamen munus ei inire liceret,
secundum disciplinam civitatis Atheniensis in senatu habita
est quaestio, utrum dignus vir esset an aliqua ratione aditum
sibi eripuisset. Qua in probatione ad dicendum surgit ora-
tor, accusationem instituit et argumentis iisque non levibus
planum atque testatum facit, Philonem indignum esse qui
munere senatorio fungatur. Nam republica in maximo discri-
mine versante, quum exules in Piraeum descenderent, ut po-
testatem perfringerent eorum, qui triginta tyrranni appellati
rerum potiti essent, et patriam e servitute vindicarent, neu-
tri parti se adjunxerat reuS, ,quod quum legibus Solonis ne
fieri liceret diligenter sancitum esset, maximae legum negli-
gentiae et animi a republica alienati speciem praebuit. Ne-
que vero alia viri nefarie facta in lucem non prolata sunt.
In illo enim perturbationum et molestiarum turbine, dum tota
Graecia discordiarum civilium mole tremebat, ex rebus patriae
afflictis et adversa civium fortuna occasionem suam petiverat
Philo, ut qui ultima crudelitate in senes quosdam saevisset,
qui per aetatem ad patriam et se ipsos defendendos inutiles
essent. Accedit quod reverentiae, quae parentibus debetur,
(cui rei quantam vim tribuerint Athenienses, nemo facile igno-
rat) adeo oblitus erat, ut etiam in exitu vitae mater ejus
plane ostenderet, quantum pietati lilii diffideret. Testimoniis
anatis, quod objici potest refellit orator et judices implorat,
ne hominem talium scelerum convictum in senatum acciperent.

