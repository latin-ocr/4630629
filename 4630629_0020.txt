ADNOTATIONES.

(Orationem Graecam videas in editione Rauchensteinii,
quam potissimum secuti sumus).

Δοκιμασία, de qua hoc Ioco agitur, nescio an praesidium
libertatis Atheniensium appellari possit ¹). Disciplina enim
civitatis ita constituta, ut potestas omnium rerum populi esset
omniaquae ejus arbitrio gererentur, fieri non potuit quin,
quod est ingenium vulgi, varium illud quidem et rerum no-
varum cupiens, maxima institut-is reipublicae discrimina ime
minerent, quibus perturbatio rerum atque conversio facile effici
posset. Quod ne accideret quum aliis legibus cautum erat,
tum ea, qua neminem nec senatorium munus nec omnino ma-
gistratum inire licebat, nisi judicio senatus dignus judicatus
erat. Quod ut constat, ita negari non potest, ex literarum
monumentis, quae exstant, non satis dilucide apparere, num
in jure eorum explorando, qui senatores aut magistratus de-
signati essent, una semper atque eadem ratio adhibita fuerit.
Hoc tamen pro certo confirmaverim, ἀνάκρισιν illam, quam
vocabant, quae de iis, qui senatores designati essent, habe-
retur, haec tria. spectasse: primum num cives ortu essent
(γνήσιοι ἐξ ἀμφοῖν), deinde num infamiae quodam genere
notati essent, postremo num aetatem ad magistratum peten-
dum legitimam haberent. Qua in interrogatione quaecumque
a parte candidati responsum erat, senator quisque non solum

 

1) Δοκιμασιάν Plato etiam civitati illi commendat, quam animo sibi
finxit, quum opt-imum reipublicae statum exquireret.

