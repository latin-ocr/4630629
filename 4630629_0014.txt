9

rum quidem rerum particeps esse cupiit, melius esse
existimans rebus prospere peractis accedere, quam
opera ad communem utilitatem adhibita una cum
ceteris reverti. Nec venit in Piraeum nec alio ullo
loco promptum se praebuit. Quamquam qui vos
prodere ausus est, quos prospera fortuna utentes vi-
deret, quid res nobis secius atque vellem gerentibus
facturus fuit? Quicumque domesticis et privatis ca-
lamitatibus afflicti periculis, in quibus tunc versaba-
tur civitas, interesse non poterant, digni sunt qui
veniam impetrent, — nemo enim sua sponte in af-
flicta conditione jacet — qui vero consulto aberant
nullo modo ignosci oportet3 non enim propter cala-
mitatem, sed per fraudem ita se gerebant Jam vero
consensu omnium hominurn jus fasque esse censetur,
eodem scelere commisso graviore poena afficere eum,
cui integrum fuerit non peccare, pauperibus autem
et corpore invalidis poenae remissionem dare: inviti
enim delinquere existimantur. Iste igitur prorsus
est indignus, qui veniam impetret, neque enim ad
labores perferendos infirma corporis valetudine utitur,
ut et ipsi videtis, neque re familiari ad sumptus fa-
ciendos parum idonea ut ego, planum ac testatum
faciam. Qui igitur quantum prodesse poterat, tan-
tum pravum se praebuit, quo tandem pacto non jure
omnium vestrum odio obrueretur? At vero hunc re-
probantes odium nullius civis in vos convertetis; non
enim alteramutram tantummodo partem, sed utram-
que eum prodidisse constat, quo efficitur ut haud
dubie neque apud eos gratia floreat, qui in urbe re-
manserunt, neque apud Piraeenses, quibus cum una
redire non curavit. Quod et ipse interrogatus con-
fiteretur. Quodsi ulla pars supersit civium, qui eas-
dem rationes sint secuti, cum iis demum, si quando,
quod deus avertat, reipublicae praeesse coeperint, ut

munere senatorio fungatur, postulet.

10

11

1 2

13

’14

